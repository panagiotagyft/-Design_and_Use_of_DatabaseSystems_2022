Άσκηση 1: Πτήσεις

Μέλη ομάδας: Παναγιώτα Γύφτου (sdi1900318), Νικόλαος Πρεβόλης (sdi2000172) , Βασιλική Τσαντήλα (sdi1800199).

Στα παραδοτέα αρχεία της παρούσας άσκησης περιλαμβάνεται το αντίστοιχο διάγραμμα Οντοτήτων Συσχετίσεων (Diagramma O_S.png).


Παραδοχές που κάναμε:
> Θεωρούμε ότι ο διεθνής κωδικός αεροδρομίου είναι μοναδικός για κάθε αεροδρόμιο – ακριβώς όπως ισχύει και στον πραγματικό κόσμο (πχ. Αθήνα-ATH).
> Θεωρούμε ότι κάθε αεροσκάφος έχει ένα αεροδρόμιο-βάση. Έτσι, αιτιολογούμε τον πληθικό λόγο μεταξύ «αεροδρόμιο» και «αεροσκάφος», ο οποίος αποφασίστηκε να είναι 1:Ν.
> Εφόσον σύμφωνα με τον σύνδεσμο [1] αποφασίστηκε να μην αναπαρασταθεί η έννοια του δρομολογίου, έμμεσα προκύπτει ότι πλέον στον κόσμο που μοντελοποιούμε, ότι όλες οι πτήσεις είναι απευθείας. Έτσι, αιτιολογούμε τον πληθικό λόγο μεταξύ «πτήσης» και «επιβάτης», ο οποίος αποφασίστηκε να είναι 1:N.
> Ορίσαμε ως πρωτεύον κλειδί της πτήσης «τον κωδικό πτήσης», διότι θεωρούμε ότι υφίστανται το ενδεχόμενο: 2 αεροπλάνα της ίδια αεροπορικής εταιρίας να αναχωρούν από το ίδιο αεροδρόμιο την ίδια μέρα και ώρα, και να προσγειώνονται στο ίδιο αεροδρόμιο την ίδια μέρα και ώρα.
> Θεωρούμε ότι η οντότητα «menu» συνολικά περιέχει το πολύ 4 στοιχεία, όπου το κάθε στοιχείο πρόκειται για ένα κειμενάκι στο οποίο περιγράφεται το menu που προσφέρεται στο εκάστοτε είδος θέσης. Έτσι, για παράδειγμα, το 1ο στοιχείο της οντότητας «menu» πρόκειται για το menu/κειμενάκι (αντίστοιχο με τον κατάλογο ενός εστιατορίου) που προσφέρεται στις θέσεις first class, το 2o στοιχείο της οντότητας «menu» πρόκειται για το menu/κειμενάκι που προσφέρεται στις θέσεις business class, κ.ο.κ. για τις θέσεις Premium Economy και Economy Class. Έτσι, αιτιολογούμε τον πληθικό λόγο μεταξύ «είδος θέσης» και «menu», ο οποίος αποφασίστηκε να είναι 1:1.
> Θεωρούμε ότι για να πραγματοποιήσει ο άνθρωπος ηλεκτρονική αγορά-κράτηση εισιτηρίου πρέπει να δημιουργήσει κάποιον λογαριασμό ο οποίος ταυτοποιείται μέσω του email, οπότε θεωρούμε το email ως πρωτεύον κλειδί της οντότητας “Άνθρωπος”. 
> Θεωρούμε ότι υπάρχουν πολλά και διαφορετικά ηλεκτρονικά συστήματα κρατήσεων στον κόσμο, γι’ αυτό και ορίζουμε τον «αύξοντα αριθμό» ως πρωτεύον κλειδί της οντότητας «ηλεκτρονικό σύστημα κρατήσεων».Ωστόσο, στον κόσμο που μοντελοποιούμε υπάρχει ένα ενιαίο ηλεκτρονικό σύστημα κρατήσεων, γι' αυτό και το πρωτεύον κλειδί λαμβάνει μόνο την τιμή 1. 
> Θεωρούμε ότι ο πελάτης είναι άνθρωπος, γι’ αυτό και δεν ορίζουμε ξεχωριστή οντότητα «πελάτης».
> Σύμφωνα με τον σύνδεσμο [2] θεωρήσαμε ότι το μανιφέστο είναι μια λίστα από τους πιθανούς επιβάτες μιας πτήσης. Δεν θεωρήσαμε, δηλαδή, ότι το manifesto αποτελεί μια λίστα από τις πιθανές κρατήσεις μιας πτήσης – όπως αναφέρεται στην εκφώνηση. Ούτως ή άλλως οι επιβάτες μιας πτήσης συνδέονται με τα εισιτήρια τους, που έχουν κοινό κωδικό πτήσης ο οποίος αναγράφεται σε κάθε ένα από αυτά. Οπότε και σε αυτή τη περίπτωση το μανιφέστο περιέχει έμμεσα την λίστα με τις πιθανές κρατήσεις μιας δεδομένης πτήσης. Άρα με αυτή την υλοποίηση ικανοποιούνται ταυτόχρονα τόσο η παραδοχή που βρίσκεται στον σύνδεσμο[2] όσο και η αρχική περιγραφή της εκφώνησης.
> Στον πραγματικό κόσμο, τα πιστοποιητικά εμβολιασμού διαφοροποιούνται μέσω του ΑΜΚΑ του κατόχου τους. Για αυτό προστέθηκε στην οντότητα το χαρακτηριστικό “ΑΜΚΑ” και ορίστηκε ως πρωτεύον κλειδί.
> Η επικάλυψη της ειδικότητας ενός τεχνικού με αυτή κάποιου άλλου αναπαρίσταται σαν πληροφορία μέσω του πληθικού λόγου Ν:Μ. 
> Θεωρούμε ότι ο κωδικός μέλος των τεχνικών και των ελεγκτών εναέριας κυκλοφορίας ταυτίζεται με τον αριθμό ταυτότητας τους, όπως αναφέρεται και στην εκφώνηση. Η οντότητα “Σωματείο” έχει πρόσβαση στον κωδικό μέλους μέσω της συσχέτισης “Σωματείο-Ελεγκτής εναέριας κυκλοφορίας” και “Σωματείο-Τεχνικός” αντίστοιχα.
> Θεωρούμε ότι ένας τεχνικός δεν μπορεί να εργάζεται σε παραπάνω από ένα αεροδρόμια. Έτσι, αιτιολογούμε τον πληθικό λόγο μεταξύ «τεχνικός» και «αεροδρόμιο», ο οποίος αποφασίστηκε να είναι 1:Ν (όμοια, έγινε η αντίστοιχη παραδοχή για τον πληθικό λόγο μεταξύ «ελεγκτής εναέριας κυκλοφορίας» και «αεροδρόμιο»).
> Όπως προκύπτει και από την εκφώνηση («κάθε έλεγχο του αεροπλάνου που γίνεται από κάποιον τεχνικό») θεωρούμε ότι ένας έλεγχος ενός αεροσκάφους πραγματοποιείται από μόνο έναν τεχνικό τη φορά. Έτσι, αιτιολογούμε τον πληθικό λόγο μεταξύ «τεχνικός» και «έλεγχος αεροσκάφους», ο οποίος αποφασίστηκε να είναι 1:Ν.
> Θεωρούμε ότι μπορούν να υπάρχουν 2 τεστ με το ίδιο όνομα, αλλά με διαφορετική μέγιστη βαθμολογία. Συνεπώς, στην προκείμενη περίπτωση διαπραγματευόμαστε 2 διαφορετικά τεστ. Έτσι, αιτιολογούμε τα χαρακτηριστικά που απαρτίζουν το πρωτεύον κλειδί της οντότητας «τεστ», τα οποία αποφασίστηκαν να είναι: το όνομα και η μέγιστη βαθμολογία.
> Θεωρούμε ότι η κάθε χώρα έχει την δική της υπηρεσία πολιτικής αεροπορίας και ότι δεν υπάρχει μια παγκόσμια υπηρεσία– όπως ακριβώς ισχύει και στον πραγματικό κόσμο. Οπότε κάθε αεροδρόμιο υπάγεται στην δικαιοδοσία μιας ΥΠΑ.
> Όλες οι συσχετίσεις είναι non-identifying διότι σε καμία περίπτωση τα ξένα κλειδιά μιας οντότητας δεν ορίζονται ως πρωτεύοντα κλειδιά της.

Σύνδεσμοι:

[1]: https://eclass.uoa.gr/modules/forum/viewtopic.php?course=D47&topic=33542&forum=59505

[2]: https://eclass.uoa.gr/modules/forum/viewtopic.php?course=D47&topic=33569&forum=59505
